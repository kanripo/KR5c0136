# -*- mode: mandoku-view -*-
#+TITLE: 南華真經新傳
#+DATE: 2015-08-30 17:50:31
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5c0136_HFL_000-002b>
#+PROPERTY: JUAN 1

<pb:KR5c0136_WYG_001-1a>
欽定四庫全書
　南華真經新傳卷一¶　　　宋　王　雱　撰
　　内¶¶篇¶
　　　逍遥遊篇¶
北冥有魚其名為鯤鯤之大不知其幾千里¶也化而為
鳥其名為鵬鵬之背不知其幾千¶里也怒而飛其翼若
垂天之雲是鳥也海運¶則將徙於南冥南冥者天池也¶
　夫道無方也無物也寂然冥運而無形器¶之累惟至
<pb:KR5c0136_WYG_001-1b>
　人體之而無我無我則無心無¶<md:KR5c0136_HFL_001-001b>¶心則不物於物而放
　於自得之場而遊乎¶混茫之庭其所以為逍遙也至
　於鯤鵬潛¶則在於北飛則徙於南上以九萬息以六¶
　月蜩鷽則飛不過榆枋而不至則控於地¶此皆有方
　有物也有方有物則造化之所¶制隂陽之所拘不免
　形器之累豈得謂之¶逍遥乎郭象謂物任其性事稱
　其能各當¶其任逍遙一也是知物之外守而未為知¶
　莊子言逍遙之趣也¶
<pb:KR5c0136_WYG_001-2a>
齊諧者志恠者也¶<md:KR5c0136_HFL_001-002a>¶
　莊子之言同彼我一小大也故同彼我者¶不得不齊
　一小大者不得不和此所以製¶齊諧之名也夫齊者
　齊其所不齊諧者諧¶其所不諧鯤鵬為大而斥鴳為
　小鯤鵬矜¶大之在我而小之在彼斥鴳悲小之在我¶
　而大之在彼則不齊不諧也惟能達觀則¶均為物爾
　均為物則安有彼我小大之殊¶乎此所以極於齊諧
　也故曰齊諧然鯤鵬¶非有而寓言之故曰志恠也¶
<pb:KR5c0136_WYG_001-2b>
諧之言曰鵬之徙於南冥也水擊三千里摶¶<md:KR5c0136_HFL_001-002b>¶扶揺而上
者九萬里去以六月息者也¶
　鵬雖大也飛不出乎九萬息必以乎六月¶拘於隂陽
　之數而非所以為逍遥也¶
野馬也塵埃也生物之以息相吹也¶
　鵬之飛也必待於野馬塵埃之相吹也無¶野馬塵埃
　則大翼不能舉此所以明物雖¶大必有待而後行非
　自然而然也雖大不¶能免於累¶
<pb:KR5c0136_WYG_001-3a>
天之蒼蒼其正色邪其逺而無所至極邪其¶視下也亦
若是則已矣且夫水之積也不厚¶<md:KR5c0136_HFL_001-003a>¶則負大舟也無力覆
杯水於㘭堂之上則芥¶為之舟置杯焉則膠水淺而舟
大也風之積¶也不厚則其負太翼也無力故九萬里則
風¶斯在下矣而後乃今培風背負青天而莫之¶天閼者
而後乃今將圖南蜩與鷽鳩笑之曰¶我决起而飛搶榆
枋時則不至而控於地而¶已矣奚以之九萬里而南為
適莽蒼者三餐¶而反腹猶果然適百里者宿舂糧適千
<pb:KR5c0136_WYG_001-3b>
里者¶三月聚糧¶
　適逺者聚糧多適近者聚糧少此自然之¶<md:KR5c0136_HFL_001-003b>¶理也故鯤
　鵬之大則飛必九萬里蜩鷽之¶小則飛不過榆枋亦
　自然之理也但能明¶其至理而不以多少小大為累
　則亦自足¶也¶
之二蟲又何知小知不及大知小年不及大¶年奚以知
其然也朝菌不知晦朔蟪蛅不知¶春秋此小年也楚之
南有冥靈者以五百歳¶為春五百歳為秋上古有大椿
<pb:KR5c0136_WYG_001-4a>
者以八千歳¶為春八千歳為秋而彭祖乃今以乆特聞
衆¶人匹之不亦悲乎¶<md:KR5c0136_HFL_001-004a>¶
　天下之人物小知不及大知小年不及大¶年故朝菌
　不如蟪蛄冥靈不如大椿殤子¶不如彭祖明矣然由
　其無小無大不生不¶死之理而觀之則均為有形之
　累焉有不¶及不如於其間乎非天下之達觀者孰能¶
　與於此¶
湯之問棘也是已窮髪之北有冥海者天池¶也有魚焉
<pb:KR5c0136_WYG_001-4b>
其廣數千里未有知其修者其名為¶鯤有鳥焉其名為
鵬背若泰山翼若垂天之¶雲摶扶揺羊角而上者九萬
里絶雲氣負青¶<md:KR5c0136_HFL_001-004b>¶天然後圖南且適南冥也斥鷃笑之曰
彼且¶奚適也我騰躍而上不過數仞而下翺翔蓬¶蒿之
間此亦飛之至也而彼且奚適也此小¶大之辯也¶
　鯤鵬之圖南斥鷃笑之斥鷃之騰躍自以¶為足矣此
　小大之不同也故曰此小大之¶辯也然鯤鵬斥鷃各
　有其體所以不逍遥¶耳夫逍遥者豈復離乎本體哉
<pb:KR5c0136_WYG_001-5a>
　但能各冥¶其極均為逍遥累乎其體則均為困苦故¶
　逍遥之與困苦特在其了與不了之間爾¶<md:KR5c0136_HFL_001-005a>¶
故夫知效一官行比一鄉徳合一君而徴一¶國者其自
視也亦若此矣而宋榮子猶然笑¶之¶
　道之於物無所復分人之由道宜各自足¶故一官一
　鄉一君一國之殊能忘小大之¶分而自適亦足以免
　其累也宋榮子豈可¶笑乎然榮子之笑之者笑其有
　所分别也¶
<pb:KR5c0136_WYG_001-5b>
且舉世而譽之而不加勸舉世而非之而不¶加沮定乎
内外之分辯乎榮辱之境斯已矣¶彼其於世未數數然
也雖然猶有未𣗳也¶<md:KR5c0136_HFL_001-005b>¶
　舉世譽之而不加勸舉世非之而不加沮¶者此淮南
　所謂自信不為訕譽遷也夫自¶信者重内而輕外自
　榮而忘辱不失本心¶而汎然逍遥矣故曰定乎内外
　之分辯乎¶榮辱之境斯已矣斯已矣者盡性之言也¶
　盡性則人道畢而未至命故曰有未𣗳¶
<pb:KR5c0136_WYG_001-6a>
夫列子御風而行泠然善也旬有五日而後¶反彼於致
福者未數數然也此雖免乎行猶¶有所待者也¶
　鯤之化為鵬也慿野馬塵埃而舉列子之¶<md:KR5c0136_HFL_001-006a>¶為至人也
　御風而後行此皆有所待也有¶所待則其於逍遥也
　未盡乎幽妙¶
若夫乗天地之正而御六氣之辯以遊無窮¶者彼且惡
乎待哉¶
　夫乗天地之正而御六氣之辯以遊無窮¶者此聖人
<pb:KR5c0136_WYG_001-6b>
　之所能也夫聖人盡道之無入¶神之妙與物不迕惟
　順所適其所徃則不¶疾而速其所來則不行而至圎
　通周流無¶所滯礙了然逍遥而豈有所待故曰彼且¶
　惡乎待哉此莊子之所謂逍遥而佛氏之¶<md:KR5c0136_HFL_001-006b>¶所謂身徧
　法界自非聖智之所達孰可與¶於此矣¶
故曰至人無已神人無功聖人無名¶
　至人知道内冥諸心汎然自得而不累於¶物故曰無
　已神人盡道無有所屈成遂萬¶物而妙用深藏故曰
<pb:KR5c0136_WYG_001-7a>
　無功聖人體道寂寞¶無為神化蕩蕩而了不可測故
　曰無名¶
堯讓天下於許由¶
　老子曰功成身退天之道也堯以既治而¶讓天下於
　許由所謂得天之道也得天之¶<md:KR5c0136_HFL_001-007a>¶道則與天為徒矣¶
曰日月出矣而爝火不息其於光也不亦難¶乎時雨降
矣而猶浸灌其於澤也不亦勞乎¶夫子立而天下治而
我猶尸之¶
<pb:KR5c0136_WYG_001-7b>
　大而化之之謂聖聖而不可知之之謂神¶聖則吉凶
　與民同患而神則不與聖人同¶憂堯之初治天下也
　則天之大而化於民¶其憂樂與天下共所謂有為之
　時也及其¶化極而至於變則鼓舞萬物而不知其所¶
　然所謂無為之時也無為出於有為而無¶<md:KR5c0136_HFL_001-007b>¶為之至則
　入神矣夫聖人之功待神以立¶而功既極神則固宜
　全神此堯之所以讓¶天下也夫功既極神而不能反
　則神之所¶以虧矣此堯之所以有爝火浸灌之喻也¶
<pb:KR5c0136_WYG_001-8a>
吾自視缺然請致天下¶
　老子曰大成若缺大成者不自成也故若¶缺堯之自
　視缺然者所謂不自成也¶
許由曰子治天下天下既已治也而我猶代¶子吾將為
名乎名者實之賔也吾將為賔乎¶
　許由古之無為者夫既無為則豈有心於¶<md:KR5c0136_HFL_001-008a>¶天下此所
　以不代於堯也夫有為無為均¶是至妙無所分别如
　必以有為為少而無¶為為至則失其所以無為而名
<pb:KR5c0136_WYG_001-8b>
　實交起賔¶主相分大道判矣故許由所以辭之以賔¶
　主之説也¶
鷦鷯巢於深林不過一枝偃鼠飲河不過滿¶腹¶
　鷦鷯巢林不過一枝偃鼠飲河不過滿腹¶斯皆能任
　其極各為至當此明有為雖小¶但能無累乎心則亦
　天下之至妙不必羨¶<md:KR5c0136_HFL_001-008b>¶無為之大也以此而觀許由豈
　有心於天¶下乎¶
歸休乎君予無所用天下為¶
<pb:KR5c0136_WYG_001-9a>
　聖人之功待神以立功極於神則不與聖¶人同憂不
　與聖人同憂則豈以天下而為¶事故曰歸休乎君無
　所用天下為¶
庖人雖不治庖尸祝不越樽俎而代之矣¶
　物各有分分各有守庖人以宰割為功而¶尸祝以清
　浄為職是各極於分守也庖人¶或不治庖而尸祝豈
　敢越職而代之代之¶<md:KR5c0136_HFL_001-009a>¶則亂其分守也分守亂則豈免
　於累乎故¶堯極於神而許由豈敢越分而代之代之¶
<pb:KR5c0136_WYG_001-9b>
　則不免於累也不免於累則不足為逍遥¶此許由所
　以以庖祝而自况也¶
肩吾問於連叔曰吾聞言於接輿大而無當¶徃而不反
吾驚怖其言猶河漢而無極也大¶有徑庭不近人情焉
連叔曰其言謂何哉曰¶藐姑射之山有神人居焉肌膚
若冰雪綽約¶若處子不食五穀吸風飲露乗雲氣御飛
龍¶而遊乎四海之外其神凝使物不疵癘而年¶<md:KR5c0136_HFL_001-009b>¶穀熟吾
以是狂而不信也連叔曰然瞽者無¶以與乎文章之觀
<pb:KR5c0136_WYG_001-10a>
聾者無以與乎鐘鼓之聲¶豈惟形骸有聾瞽哉夫知亦
有之是其言也¶猶時女也之人也之徳也將磅礴萬物
以為¶一世蘄乎亂孰弊弊焉以天下為事之人也¶物莫
之傷大浸稽天而不溺大旱金石流土¶山焦而不熱是
其塵垢粃糠將猶陶鑄堯舜¶者也孰肯以物為事¶
　肩吾者任我也連叔者不通不行而非物¶之長者也
　接輿者綿綿若存而又有所容¶<md:KR5c0136_HFL_001-010a>¶者也此莊子寄言於
　三人而以明道之極¶致也故道至於此則不可以言
<pb:KR5c0136_WYG_001-10b>
　言不可識¶識而又非世俗之所能知也姑射在北海¶
　之中此歸根之意也汾水在中國之東北¶此復命之
　意也乗雲氣取其虚御飛龍取¶其變遊四海之外取
　不入於形器時女取¶應而不倡此皆所以明道之極
　致也夫道¶極致則妙妙則神神則無為而已故堯極¶
　於無為而忘天下是以讓於許由也故曰¶往見四子
　而窅然喪天下此莊子寓言道¶<md:KR5c0136_HFL_001-010b>¶之盡而非淺見之士
　可得而知也¶
<pb:KR5c0136_WYG_001-11a>
宋人資章甫而適諸越越人斷髪文身無所¶用之堯治
天下之民平海内之政往見四子¶藐姑射之山汾水之
陽窅然喪其天下焉¶
　堯之所以君天下而無心於天下猶宋人¶資章甫而
　適諸越而越人斷髪文身無所¶用而已¶
惠子謂莊子曰魏王貽我大瓠之種我𣗳之¶成而實五
石以盛水漿其堅不能自舉也剖¶之以為瓢則瓠落無
所容非不呺然大也吾¶<md:KR5c0136_HFL_001-011a>¶為其無用而掊之莊子曰夫子
<pb:KR5c0136_WYG_001-11b>
固拙於用大¶矣¶
　物各有體體各有用用適其材則為妙用¶矣故惠子
　得大瓠而為無用是拙於適材¶之妙用矣拙於適材
　之妙用者由心之未¶能直達也故曰夫子猶有蓬之
　心也夫¶
宋人有善為不龜手之藥者世世以洴澼絖¶為事客聞
之請買其方百金聚族而謀曰我¶世世為洴澼絖不過
數金今一朝而鬻技百¶金請與之客得之以説吳王越
<pb:KR5c0136_WYG_001-12a>
有難吳王使¶<md:KR5c0136_HFL_001-011b>¶之將冬與越人水戰大敗越人裂地而封
之¶能不龜手一也或以封或不免於洴澼絖則¶所用之
異也今子有五石之瓠何不慮以為¶大樽而浮乎江湖
而憂其瓠落無所容則夫¶子猶有蓬之心也夫¶
　不龜手之藥或用而為洴澼絖或用而得¶裂地之封
　此明物雖一而用適其材則各¶有所當而免疑累此
　窮理盡性之意也¶
惠子謂莊子曰吾有大𣗳人謂之樗其大本¶擁腫而不
<pb:KR5c0136_WYG_001-12b>
中䋲墨其小枝卷曲而不中規矩¶<md:KR5c0136_HFL_001-012a>¶立之塗匠者不顧今
子之言大而無用衆所¶同去也莊子曰獨不見狸狌乎
卑身而伏以¶候敖者東西跳梁不避髙下中於機辟死
於¶罔罟今夫斄牛其大若垂天之雲此能為大¶矣而不
能執鼠今子有大𣗳患其無用何不¶𣗳之於無何有之
鄉廣莫之野彷徨乎無為¶其側逍遥乎寢卧其下不夭
斤斧物無害者¶無所可用安所困苦哉¶
　夫道無大小所以為小大之本體無所用¶所以為衆
<pb:KR5c0136_WYG_001-13a>
　用之祖惟聖人全性命之根本¶<md:KR5c0136_HFL_001-012b>¶而體道以為用故以
　大樗况之也樗者深¶其根而枝葉生命者固其本而
　萬事起惟¶能深根固本而不以小大内外為累則逍¶
　遥矣無何有之鄉言虚無廣莫之野言濶¶大狸狌斄
　牛言用之不同而均有於困苦¶彷徨言其動寢卧言
　其静不夭斤斧物而¶無害者言不與物迕而物莫能
　傷此莊子¶言逍遥之極致而處之於篇終也¶¶
　
<pb:KR5c0136_WYG_001-13b>
　
　
　
　
　
　
　
　南華真經新傳卷一
