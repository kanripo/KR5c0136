# -*- mode: mandoku-view -*-
#+TITLE: 南華真經新傳
#+DATE: 2015-08-30 17:50:31
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5c0136_HFL_001-012b>
#+PROPERTY: JUAN 2
¶
<md:KR5c0136_HFL_002-001a>¶<pb:KR5c0136_WYG_002-1a>
欽定四庫全書
　南華真經新傳卷二¶　　　宋　王　雱　撰¶
　　　齊物論篇¶
　萬物受隂陽而生我亦受隂陽而生賦象¶雖殊而所
　生同根惟能知其同根則無我¶無我則無物無物則
　無累此莊子所以有¶齊物之篇也¶
南郭子綦隱几而坐仰天而嘘嗒焉似喪其¶耦顔成子
游立侍乎前曰何居乎形固可使¶如槁木而心固可使
<pb:KR5c0136_WYG_002-1b>
如死灰乎¶<md:KR5c0136_HFL_002-001b>¶
　聖人體道而無我無我則無對於天下此¶南郭子綦
　似喪其耦也夫耦匹也物莫不¶有匹而惟道神妙而
　無匹無匹則歸於一¶致而忘彼我此物之所以齊也
　故形可使¶如槁木心可使如死灰¶
今之隱几者非昔之隱几者也¶
　今之隱几非昔之隱几者此梵志所謂吾¶由昔人非
　昔人者是也¶
<pb:KR5c0136_WYG_002-2a>
子綦曰偃不亦善乎而問之也今者吾喪我¶汝知之乎¶<md:KR5c0136_HFL_002-002a>¶
　生者天地之委和也有生俱受委和也惟¶子綦能知
　其所然故絶慮忘形而以吾喪¶我物我所以俱齊也
　世之昧者不知所以然¶以為形質差殊小大異極所
　以有彼我小¶大之辨而不免於累也¶
汝聞人籟而未聞地籟汝聞地籟而未聞天¶籟夫子游
曰敢問其方子綦曰夫大塊噫氣¶其名為風是唯無作
作則萬竅怒號而獨不¶聞之翏翏乎山林之畏佳大木
<pb:KR5c0136_WYG_002-2b>
百圍之竅穴¶似鼻似口似耳似枅似圈似臼似洼者似
汚¶<md:KR5c0136_HFL_002-002b>¶者激者謞者叱者吸者叫者譹者宎者咬者¶前者唱
于而隨者唱喁泠風則小和飄風則¶大和厲風濟則衆
竅為虚而獨不見之調調¶之刁刁乎子游曰地籟則衆
竅是已人籟則¶比竹是已敢問天籟子綦曰夫吹萬不
同而¶使其自己也咸其自取怒者其誰邪¶
　天籟地籟人籟者衆竅之所以不同也衆¶竅不同而
　同受風以成聲萬物雖異而同¶委氣以成體竅為風
<pb:KR5c0136_WYG_002-3a>
　之所鳴而物為化之¶所役所遇雖殊而同歸一致此
　物我不得¶<md:KR5c0136_HFL_002-003a>¶不齊也然風不能鳴無竅而化不能役無¶
　物能脫形骸之累而忘妄想之情了然明¶達而吾非
　我有則入於神妙而造化不能¶拘之矣¶
大知閑閑小知間間大言炎炎小言詹詹其¶寐也魂交
其覺也形開與接為構日以心鬭¶縵者寤者密者小恐
惴惴大恐縵縵其發若¶機栝其司是非之謂也其留如
詛盟其守勝¶之謂也其殺如秋冬以言其日消也其溺
<pb:KR5c0136_WYG_002-3b>
之¶所為之不可使復之也其厭也如緘以言其¶<md:KR5c0136_HFL_002-003b>¶老洫也
近死之心莫使復陽也喜怒哀樂慮¶歎變慹姚佚啓態¶
　大知小知大言小言大恐小恐其寐其覺¶此皆有形
　之累也夫有形則為化之所役¶役於化則有動止之
　異此所以未免¶於累也安若無形而使化不能役使
　乎非¶神不能與於此¶
樂出虚蒸成菌¶
　聲𨼆於無聲形𨼆於無形此造化之自然¶也及其鳴
<pb:KR5c0136_WYG_002-4a>
　而然後成於聲比而然後成於¶<md:KR5c0136_HFL_002-004a>¶形故曰樂出虚蒸成
　菌也¶
日夜相代乎前而莫知其所萌¶
　晝往則夜繼夜往則晝承相代相更而莫¶有其極此
　道之妙用而天下莫能知其初¶故曰日夜相代乎前
　而莫知其所萌¶
已乎已乎旦暮得此其所由以生乎非彼無¶我非我無
所取是亦近矣而不知其所為使¶
<pb:KR5c0136_WYG_002-4b>
　旦暮自然而然真宰亦自然而然我亦自¶然而然也
　然非真宰則我不生非我則真¶宰無所著我即真宰
　之所使日用焉而不¶<md:KR5c0136_HFL_002-004b>¶自悟豈有所分别乎此見齊之
　之意也故¶曰已乎已乎旦暮得此其所由以生乎非¶
　彼無我非我無所取是亦近矣而不知其¶所為使¶
若有真宰而特不得其朕¶
　真宰者至道之妙宰制造化者也以其自¶然故曰真
　以其造制故曰宰其為物也不¶在乎隂陽之内亦不
<pb:KR5c0136_WYG_002-5a>
　在乎隂陽之外可以¶神會而不可以象求故曰若有
　而不得其¶朕也¶<md:KR5c0136_HFL_002-005a>¶
可行已信而不見其形有情而無形¶
　不疾而速生物而著不可見其朕兆者真¶宰也故曰
　可行已信而不可見其形可以¶意了而不可以象求
　故曰有情而無形¶
百骸九竅六臟賅而存焉吾誰與為親汝皆¶説之乎其
有私焉¶
<pb:KR5c0136_WYG_002-5b>
　手足耳目心膂肺腸其不同也如此我備¶而有之以
　為我我能無我則非有一而可¶親矣若有可親則不
　能備而私矣適足喪¶其真也故曰百骸九竅六臟賅
　而存焉吾¶<md:KR5c0136_HFL_002-005b>¶誰與有親汝皆悦之乎其有私焉¶
如是皆有為臣妾乎其臣妾不足以相治乎¶其逓相為
君臣乎其有真君存焉如求得其¶情與不得無益損乎
其真¶
　真宰者有為也真君者無為也臣妾上下¶之分也上
<pb:KR5c0136_WYG_002-6a>
　下雖殊而一之以真君故曰其¶有真君存焉人之生
　也莫不皆有真君焉¶故役役背馳而不能自悟是以
　反喪其真¶焉如能求而得之而知其真君之固有則¶
　所以無虧於真矣故曰如求得其情與不¶<md:KR5c0136_HFL_002-006a>¶得無益損
　乎其真¶
一受其成形不亡以待盡與物相刅相靡其¶行盡如馳
而莫之能止不亦悲乎¶
　造物者之造物其變無窮而偶為我爾人¶不自明而
<pb:KR5c0136_WYG_002-6b>
　遂為有我有我則物於物而與¶物相靡刅役役困苦
　而不得休息焉此真¶君之所以不存矣真君之不存
　則不亦悲¶乎此莊子之所以悲也¶
終身役役而不見其成功薾然疲役而不知¶其所歸可
不哀邪人謂之不死奚益其形化¶<md:KR5c0136_HFL_002-006b>¶其心與之然可不謂
大哀乎¶
　天下之人不知物我同根而不能齊故外¶役於物而
　内喪其真質雖存而形神已亡¶尚不知其所止矣不
<pb:KR5c0136_WYG_002-7a>
　亦哀乎此莊子之所¶以哀也然莊子前言悲而此言
　哀者悲未¶至於哀而哀有甚於悲言哀而繼以人謂¶
　不死奚益之句此其所可哀也故言哀於¶後夫形者
　天之委氣心者人之真君心内¶而形外形萬變而無
　常心定而不滅此達¶者之所以如是世之迷者役心
　於形而喪¶<md:KR5c0136_HFL_002-007a>¶其真此所以尤可哀也故曰不謂大哀乎¶
人之生也固如是芒乎其我獨芒而人亦有¶不芒者乎¶
　芒者昧也人之生也受形於真宰而豈曰¶無知惟不
<pb:KR5c0136_WYG_002-7b>
　能自悟而愈迷愈惑所以入於¶無知也豈天下之人
　一如此乎亦有達觀¶者在其間爾故曰人之生也固
　若是芒乎¶其我獨芒而人亦有不芒者乎¶
夫隨其成心而師之誰獨且無師乎奚必知¶代而心自
取者有之愚者與有焉¶<md:KR5c0136_HFL_002-007b>¶
　心者人之真君也人能不喪其真君所以¶謂之成心
　也成心既存而自師之則與道¶冥會而與神黙契不
　必知隂陽代謝而然¶後謂之得道也愚者不能知有
<pb:KR5c0136_WYG_002-8a>
　真君而存¶之徒務役形而求道此其所以自惑也故¶
　終身求之而不知也¶
未成乎心而有是非是今日適越而昔至也¶
　聖人固其成心而無是無非下文所謂以¶是非為環
　得其中者是也衆人喪其成心¶而有是有非此所謂
　今日適越而昔至¶<md:KR5c0136_HFL_002-008a>¶是也¶
是以無有為有無有為有雖有神禹且不能¶知吾獨且
奈何哉¶
<pb:KR5c0136_WYG_002-8b>
　神禹之行水行其所無事也行其所無事¶者心無所
　惑也今人不能存其成心而惑¶是非禹尚不能知之
　也我獨何以強之乎¶故曰神禹且不能知吾獨且奈
　何哉¶
夫言非吹也言者有言其所言者特未定也¶果有言邪
其未嘗有言邪其以為異於鷇音¶亦有辯乎其無辯乎
道惡乎隱而有真偽言¶<md:KR5c0136_HFL_002-008b>¶惡乎隱而有是非道惡乎往而
不存言惡乎¶存而不可道隱於小成言隱於榮華故有
<pb:KR5c0136_WYG_002-9a>
儒¶墨之是非以是其所非而非其所是欲是其¶所非而
非其所是則莫若以明物無非彼物¶無非是自彼則不
見自知則知之故曰彼出¶於是是亦因彼彼是方生之
說也雖然方生¶方死方死方生方可方不可方不可方
可因¶是因非因非因是¶
　無小成者大道也無浮華者至言也然而¶有真偽是
　非者由道隱於小成而言隱於¶<md:KR5c0136_HFL_002-009a>¶榮華也道隱於小成
　則不全言隱於榮華¶則不實是以有儒墨之是非而
<pb:KR5c0136_WYG_002-9b>
　所以不齊¶也¶
是以聖人不由而照之于天亦因是也¶
　聖人内冥諸心而不由是非之塗而任其¶自然而然
　是以無是無非也故曰聖人不¶由而照之于天亦因
　是也¶
是亦彼也彼亦是也彼亦一是非此亦一是¶非果且有
彼是乎哉果且無彼是乎哉彼是¶莫得其偶謂之道樞¶<md:KR5c0136_HFL_002-009b>¶
　大道同宗是非一氣忘彼與我則舉忘其¶對所以運
<pb:KR5c0136_WYG_002-10a>
　轉而無窮也故曰彼是莫得其¶偶謂之道樞¶
樞始得其環中以應無窮是亦一無窮非亦¶一無窮也
故曰莫若以明以指喻指之非指¶不若以非指喻指之
非指也以馬喻馬之非¶馬不若以非馬喻馬之非馬也
天地一指也¶萬物一馬也¶
　彼指此指彼馬此馬其不同者形而其所¶同者質安
　得有所不齊乎天地雖異而同¶<md:KR5c0136_HFL_002-010a>¶出於道萬物雖殊而
　亦出於道但天地殊¶髙下之形萬物異小大之體其
<pb:KR5c0136_WYG_002-10b>
　所出同於¶本而已安得有所不齊也故曰天地一指¶
　萬物一馬然莊子以天地而喻一指以萬¶物而喻一
　馬者以天地静而得道之體而¶萬物動而得道之用
　也¶
可乎可不可乎不可道行之而成物謂之而¶然惡乎然
然於然惡乎不然不然於不然物¶固有所然物固有所
可無物不然無物不可¶故為是舉莛與楹厲與西施恢
恑憰怪道通¶<md:KR5c0136_HFL_002-010b>¶¶為一¶
<pb:KR5c0136_WYG_002-11a>
　大道無可與不可無然與不然無成與不¶成無美與
　不美渾然為一而莫不由之然¶而人不知道而妄情
　所見然後有可與不¶可有然與不然有成與不成有
　美與不美¶所以自致疑累矣此莊子所以明達者能¶
　通而為一也¶
其分也成也其成也毁也凡物無成與毁復¶通為一唯
達者知通為一為是不用而寓諸¶庸庸也者用也用也
者通也通也者得也適¶<md:KR5c0136_HFL_002-011a>¶得而幾矣因是已已而不知其
<pb:KR5c0136_WYG_002-11b>
然謂之道¶
　不偏見不滯礙曉然洞徹而冥於至理者¶此莊子之
　所謂達者也雖然不廢萬物之¶成毁而但寄之常用
　而不自有故曰寓諸¶庸也庸則濟天下之用而無所
　往不通¶矣無所往不通則所以為得道故曰通也¶者
　得也適得而幾矣幾者近而未至也¶
勞神明為一而不知其同也謂之朝三何謂¶朝三曰狙
公賦芧曰朝三而暮四衆狙皆怒¶曰然則朝四而暮三
<pb:KR5c0136_WYG_002-12a>
衆狙皆悦名實未虧而¶<md:KR5c0136_HFL_002-011b>¶喜怒為用亦因是也¶
　朝四而暮三何異朝三而暮四衆狙妄情¶而喜怒於
　其間所以為惑也天下之人¶妄情何異衆狙乎此所
　以不免於惑也¶
是以聖人和之以是非而休乎天鈞¶
　聖人忘是非任自然萬法一視而無髙下¶此所以能
　齊物也故曰聖人和之以是非¶休乎天鈞是之謂兩
　行¶
<pb:KR5c0136_WYG_002-12b>
是之謂兩行古之人其知有所至矣惡乎至¶有以為未
始有物者至矣盡矣不可以加矣¶<md:KR5c0136_HFL_002-012a>¶其次以為有物矣而
未始有封也其次以為有封焉而未始有是非也是非
之¶彰也道之所以虧也道之所以虧愛之所以¶成果且
有成與虧乎哉果且無成與虧乎哉¶有成與虧故昭氏
之鼓琴也無成與虧故昭¶氏之不鼓琴¶也
　有是非則道所以虧無是非則道所以全¶此莊子所
　以寓言昭氏鼔琴不鼔琴也¶
<pb:KR5c0136_WYG_002-13a>
昭文之鼓琴也師曠之枝䇿也惠子之據梧¶也三子之
知幾乎皆其盛者也故載之末年¶唯其好之也以異於
彼其好之也欲以明之¶<md:KR5c0136_HFL_002-012b>¶彼非所明而明之故以堅白之
昧終而其子¶又以文之綸終終身無成若是而可謂成
乎¶雖我亦成也若是而不可謂成乎物與我無¶成也¶
　昭文之豉琴師曠之枝䇿惠子之據梧三¶子者不知
　大道之無形大音之希聲但㝠¶於至理則然後方得
　何必勞形極慮而求¶之歟此所以終身無成也¶
<pb:KR5c0136_WYG_002-13b>
是故滑疑之耀聖人之所圖也為是不用而¶寓諸庸此
之謂以明¶<md:KR5c0136_HFL_002-013a>¶
　滑疑者胷中惑亂而不果也胷中惑亂而¶不果則徒
　⬤明於外而耀衆矣此非窮理¶盡性之人也惟聖人
　不棄而寓諸用以大¶覺覺之而明也故曰滑疑之耀
　聖人之所¶圖也為是不用而寓諸庸此之謂以明也¶
今且有言於此不知其與是𩔖乎其與是不¶𩔖乎𩔖與
不𩔖相與為𩔖則與彼無以異矣¶雖然請嘗言之有始
<pb:KR5c0136_WYG_002-14a>
也者有未始有始也者¶有未始有夫未始有始也者有
有也者有無¶也者有未始有無也者有未始有夫未始
有¶<md:KR5c0136_HFL_002-013b>¶無也者俄而有無矣而未知有無之果孰有¶孰無也
今我則已有謂矣而未知吾所謂之¶其果有謂乎其果
無謂乎天下莫大於秋毫¶之末而太山為小莫夀乎殤
子而彭祖為天¶天地與我並生而萬物與我為一既已
為一¶矣且得有言乎既已謂之一矣且得無言乎¶
　秋毫泰山殤子彭祖天地萬物俱為有形¶也有形則
<pb:KR5c0136_WYG_002-14b>
　可以忘形而齊諧也夫知道者¶不死而不生故天地
　與之並生也無方而¶無體萬物與之為一也物既與
　之為一矣¶<md:KR5c0136_HFL_002-014a>¶所以不必有言也故曰既為一矣且得有¶
　言乎¶
一與言為二二與一為三自此以往巧歴不¶能得而况
其凡乎故自無適有以至於三而¶况自有適有乎無適
焉因是已¶
　有言則有對故一與言所以為二也二與¶一相對則
<pb:KR5c0136_WYG_002-15a>
　所以生於萬物也此道之所以¶散也¶
夫道未始有封言未始有常為是而有畛也¶請言其畛
有左有右有倫有義有分有辯有¶<md:KR5c0136_HFL_002-014b>¶競有爭此之謂八徳
六合之外聖人存而不¶論六合之内聖人論而不議春
秋經世先王¶之志聖人議而不辨故分也者有不分也
辯也者有不辯¶也曰何也聖人懷之衆人辯¶之以相示
也故曰辯也者有不見也¶
　大道渾然而無方至言寂然而無辯道散¶而然後有
<pb:KR5c0136_WYG_002-15b>
　分域言出而然後有是非惟聖¶人明其物之性分而
　不議不辯所以能冥¶其極也故曰六合之外聖人存
　而不論六¶合之内聖人論而不議春秋經世聖人議¶<md:KR5c0136_HFL_002-015a>¶
　而不辯也¶
夫大道不稱大辯不言大仁不仁大亷不嗛¶大勇不忮
道昭而不道言辯而不及仁常而¶不成亷清而不信勇
忮而不成五者圓而幾¶向方矣故知止其所不知至矣¶
　大道寂然難可強名故曰不稱大辯黙識¶不暇分别
<pb:KR5c0136_WYG_002-16a>
　故曰不言大仁博愛無所偏係¶故曰不仁大亷無外
　不加不損故曰不嗛¶大勇本仁豈有殺害故曰不忮
　大道自明¶則非道矣故曰道昭而不道言辯則是非¶<md:KR5c0136_HFL_002-015b>¶
　有彰矣故曰言辯而不及仁於一物則仁¶虧矣故曰
　仁常而不成亷而揚清則為詐¶矣故曰亷清而不信
　勇而好殺則勇虧矣¶故曰勇忮而不成五者挫其鋭
　則幾近於¶妙術故曰五者圓而幾向方矣¶
孰知不言之辯不道之道若有能知此之謂¶天府¶
<pb:KR5c0136_WYG_002-16b>
　不言之辯大辯也不道之道大道也大辯¶無物不容
　而大道無物不由故曰天府天¶府者物之所藏也¶<md:KR5c0136_HFL_002-016a>¶
注焉而不滿酌焉而不竭而不知其所由來¶此之謂葆
光¶
　注焉而不滿酌焉而不竭者此孟子所謂¶不加不損
　而佛氏所謂不増不减是也夫¶莊子有言葆光有言
　天光何也以至人之¶性廓然無邊而愈乆愈明故曰
　葆光以至¶人徳宇泰然一定而其明自然故曰天光¶
<pb:KR5c0136_WYG_002-17a>
　也葆者以其愈乆而天者以其自然¶
故昔者堯問於舜曰我欲伐宗膾胥敖南面¶而不釋然
其故何也舜曰夫三子者猶存乎¶<md:KR5c0136_HFL_002-016b>¶蓬艾之間若不釋然
何哉昔者十日並出萬¶物皆照而况徳之進乎日者乎¶
　聖人無我而物無不順儻有不順則不得¶不伐此老
　子所以有用兵有言之章而莊¶子所以有堯伐宗膾
　胥敖之言也夫無我¶者與物齊也物不我齊則不諧
　矣不諧而¶聖心豈得自安歟此堯之所以南面而不¶
<pb:KR5c0136_WYG_002-17b>
　釋然也¶
齧缺問乎王倪曰子知物之所同是乎曰吾¶惡乎知之
子知子之所不知邪曰吾惡乎知¶<md:KR5c0136_HFL_002-017a>¶之然則物無知邪曰
吾惡乎知之雖然嘗試¶言之庸詎知吾所謂知之非不
知邪庸詎知¶吾所謂不知之非知邪¶
　齧缺者道之不全也王倪者道之端也莊¶子欲明道
　全與不全而與端本所以寓言¶於二子也夫子知物
　之所同是者此明齊¶一之理而故以此言而為問端
<pb:KR5c0136_WYG_002-18a>
　也雖然嘗¶試言之者蓋不得已而言之言之非欲辯¶
　也萬物同根皆自知矣以知為知則非知¶矣以不知
　為知則深知矣齧缺問於知之¶<md:KR5c0136_HFL_002-017b>¶者是以知為知而反
　不知也¶
且吾嘗試問乎汝民濕寢則腰疾偏死鰌然¶乎哉木處
則惴慄恂懼猨猴然乎哉三者孰¶知正處民食芻豢麋
鹿食薦蝍蛆甘帶鴟鴉¶耆鼠四者孰知正味猨猵狙以
為雌麋與鹿¶交鰌與魚游毛嬙麗姫人之所美也魚見
<pb:KR5c0136_WYG_002-18b>
之¶深入鳥見之髙飛麋鹿見之决驟四者孰知¶天下之
正色哉¶
　正處者不待處處而然後為處也正味者不¶待味味
　而然後為味也正色者不待色色¶<md:KR5c0136_HFL_002-018a>¶而然後為色也此
　皆以無為是矣¶
自我觀之仁義之端是非之塗樊然殽亂吾¶惡能知其
辯¶
　大道全則無仁義大智𨼆則無是非道廢¶而然後有
<pb:KR5c0136_WYG_002-19a>
　仁義智顯而然後有是非故王¶倪得道之全而不用
　智以此見仁義之端¶是非之塗樊然殽亂矣¶
齧缺曰子不知利害則至人固不知利害乎¶王倪曰至
人神矣大澤焚而不能熱河漢沍¶而不能寒疾雷破山
風振海而不能驚若然¶<md:KR5c0136_HFL_002-018b>¶者乗雲氣騎日月而遊乎四海
之外死生無¶變於己而况利害之端乎¶
　至人無已與齊為一而物莫敢犯故水火¶不能傷寒
　暑不能挫風雷不能動是以躡¶空虚御隂陽出於形
<pb:KR5c0136_WYG_002-19b>
　器之外而始終不易¶其守也憂樂豈足累其心故曰
　大澤焚而¶不能熱河漢沍而不能寒疾雷破山風振¶
　海而不能驚若然者乗雲氣騎日月而遊¶乎四海之
　外死生無變於已而况利害之¶端乎¶<md:KR5c0136_HFL_002-019a>¶
瞿鵲子問乎長梧子曰吾聞諸夫子聖人不¶從事於務
不就利不違害不喜求不縁道無¶謂有謂有謂無謂而
遊乎塵垢之外夫子以¶為孟浪之言而我以為妙道之
行也吾子以¶為奚若長梧子曰是黄帝之所聽熒也而
<pb:KR5c0136_WYG_002-20a>
丘¶也何足以知之且女亦太早計見卵而求時¶夜見彈
而求鴞炙予嘗為女妄言之女以妄¶聽之奚旁日月挾
宇宙為其脗合置其滑涽¶以𨽻相尊¶
　聖人體道恬然無為動不役物而處不避¶<md:KR5c0136_HFL_002-019b>¶患萬物皆
　備於已而不樂外求至道與之¶為一而豈假縁行無
　能為有有能為無居¶於清淨之極而汙穢不能染矣
　故曰聖人¶不從事於務不就利不違害不喜求不縁¶
　道無謂有謂有謂無謂而遊乎塵垢之外¶旁日月者
<pb:KR5c0136_WYG_002-20b>
　所謂一晝夜也挾宇宙者所謂¶齊逺近也¶
衆人役役聖人愚芚¶
　衆人有我物於物而為物所役故曰役役¶聖人無我
　不物物而與物為一故曰愚芚¶<md:KR5c0136_HFL_002-020a>¶
參萬歳而一成純萬物盡然而以是相藴予¶惡乎知説
生之非惑邪予惡乎知惡死之非¶弱喪而不知歸者邪
麗之姫艾封人之子也¶晉國之始得之也涕泣沾襟及
其至於王所¶與王同筐牀食芻豢而後悔其泣也予惡
<pb:KR5c0136_WYG_002-21a>
乎¶知夫死者不悔其始之蘄生乎夢飲酒者旦¶而哭泣
夢哭泣者旦而田獵方其夢也不知¶其夢也夢之中又
占其夢焉覺而後知其夢¶也且有大覺而後知此其大
夢也而愚者自¶以為覺竊竊然知之君乎牧乎固哉丘
也¶<md:KR5c0136_HFL_002-020b>¶與女皆夢也予謂女夢亦夢也是其言也其¶名為弔
詭萬世之後而一遇大聖知其解者¶是旦暮遇之也既
使我與若辯矣若勝我我¶不若勝若果是也我果非也
邪我勝若若不¶吾勝我果是也而果非也邪其或是也
<pb:KR5c0136_WYG_002-21b>
其或¶非也邪其俱是也其俱非也邪我與若不能¶相知
也則人固受其黮闇吾誰使正之使同¶乎若者正之既
與若同矣惡能正之使同乎¶我者正之既同乎我矣惡
能正之使異乎我¶與若者正之既異乎我與若矣惡能
正之使¶<md:KR5c0136_HFL_002-021a>¶同乎我與若者正之既同乎我與若矣惡能¶正
之然則我與若與人俱不能相知也而待¶彼也邪何謂
和之以天倪曰是不是然不然¶是若果是也則是之異
乎不是也亦無辯然¶若果然也則然之異乎不然也亦
<pb:KR5c0136_WYG_002-22a>
無辯化聲¶之相待若其不相待和之以天倪因之以曼¶
衍所以窮年也忘年忘義振於無竟故寓諸¶無竟罔兩
問景曰曩子行今子止曩子坐今¶子起何其無特操與
景曰吾有待而然者邪¶吾所待又有待而然者邪吾待
蛇蚹蜩翼邪¶<md:KR5c0136_HFL_002-021b>¶惡識所以然惡識所以不然昔者莊周夢
為¶蝴蝶栩栩然蝴蝶也自喻適志與不知周也¶俄然覺
則蘧蘧然周也不知周之夢為蝴蝶¶與蝴蝶之夢為周
與周與蝴蝶則必有分矣¶此之謂物化¶
<pb:KR5c0136_WYG_002-22b>
　參萬歲而一成純者此言齊之之妙也夫¶莊子齊物
　之篇始之以無彼我同是非合¶成毁一多少齊小大
　而已及其言之至則¶次之以參年嵗一生死同夢覺
　千變萬化¶而歸於一致所謂明達而無礙者也夫物¶<md:KR5c0136_HFL_002-022a>¶
　之不齊物之所同然也莊子能明其本而¶齊同之是
　覺天下之未覺也然而物我齊¶之則可也至於夢覺
　則何以同之歟夫晝¶之所為與夜之所夢一也然晝
　以覺夜以¶寐而小有不同也積乆而思則晝所為夜¶
<pb:KR5c0136_WYG_002-23a>
　所夢茫然無所分别矣莊子能知其大同¶而同之故
　反復言其方夢占夢大覺大夢¶之妙而盡其所以齊
　之之意又恐世之未¶能信其言也復寓言其身夢為
　蝴蝶又言¶其不知周之夢為蝴蝶蝴蝶之夢為周所¶<md:KR5c0136_HFL_002-022b>¶
　以極盡其齊同之意而以覺於天下非達¶觀者豈能
　知莊子之所言哉¶¶¶
　
　
<pb:KR5c0136_WYG_002-23b>
　
　
　
　
　
　
　
　南華真經新傳卷二
